# টাকা হাওলাদ বা কর্জনামা

<p align="center">বিসমিল্লাহি রাহমানির রাহিম</p>

টাকা ধার বা কর্জনামা দলিল
টাকার পরিমাণ- ৪,০০,০০০/- (চার লক্ষ) টাকা
উপজেলা- দেওয়ানগঞ্জ, জেলা- জামালপুর৷ 
 
১ম পক্ষ- (টাকা গ্রহীতা): মোঃ সানোয়ার হোসেন, পিতা: মৃত মাদবর আলী, মাতা: জাহানারা বেগম, বয়সঃ ৪৫ বৎসর, জাতীয় পরিচয় পত্র- ৮৪৬৮৩১০৮৮৫, ধর্ম: ইসলাম, পেশা: ব্যবসা, জাতীয়তা: বাংলাদেশী: ঠিকানা: গ্রাম- গামারিয়া, ডাকঘর: দেওয়ানগঞ্জ, উপজেলা: দেওয়ানগঞ্জ, জেলা: জামালপুর৷ 
 
২য় পক্ষ- (টাকা দাতা): মোঃ আলমগীর হোসেন, পিতা: মৃত কুদরত আলী, মাতা: সুফিয়া বেগম, বয়সঃ ৫২ বৎসর, জাতীয় পরিচয় পত্র- ৮৪৬৮৩৩৮৬০, ধর্ম: ইসলাম, পেশা: কৃষিকার্য্য, জাতীয়তা: বাংলাদেশী: ঠিকানা: গ্রাম- গামারিয়া, ডাকঘর: দেওয়ানগঞ্জ, উপজেলা: দেওয়ানগঞ্জ, জেলা: জামালপুর৷ 
 
পরম করুণাময় মহান সৃষ্টিকর্তার নাম স্বরণ করিয়া টাকা কর্জের চুক্তিপত্র দলিলের আইনানুগ বয়ান লেখা আরম্ভ করিলাম৷ আমি ১মপক্ষ আমার ব্যবসায়িক কাজের জন্য নগদ টাকার বিশেষ প্রয়োজন হওয়ায় আমার টাকা যোগারের অন্য কোন উপায় না থাকায় আপনি ২য় পক্ষের নিকট টাকা কর্জের প্রার্থনা করায় আপনি ২য় পক্ষ আমার প্রার্থনা মঞ্জুর করিয়া টাকা কর্জ দিতে ইচ্ছুক হওয়ায় নিম্নে লিখিত স্বাক্ষীগণের উপস্থিতিতে আপনি ২য় পক্ষের নিকট হইতে ৪,০০,০০০/- (চার লক্ষ) টাকা নগদ গ্রহণ করিয়া স্বীকার ও অঙ্গিকার করিতেছি যে, আপনি ২য় পক্ষের দেওয়া কর্জের টাকা অদ্য ০৮/০৪/২০২২ ইং তারিখ হইতে আগামী ০১ বৎসর মেয়াদ মধ্যে আপনি ২য়পক্ষ আপনার প্রয়োজন হেতু চাহিবা মাত্র একযোগে পরিশোধ করিতে বাধ্য থাকিব 

তাহাতে কোন প্রকার অন্যথা হইবে না৷ যদি টাকা ফেরৎ প্রদানে কোন প্রকার তাল বাহনা, ওজর আপত্তি কিংবা কোন প্রকার গোলযোগ করি, তাহা হইলে আপনি ২য়পক্ষ অত্র চুক্তিপত্র দলিল দ্বারা গ্রাম্য শালিশী কিংবা আইনগত ব্যবস্থা গ্রহণ করিয়া টাকা ফেরৎ লইতে পারিবেন ৷

আরও প্রকাশ থাকে যে, আমি ১ম পক্ষের অবর্তমানে/মৃত্যুবরণ করিলে আমার পরবর্তী ওয়ারিশ টাকা ফেরৎ প্রদানে বাধ্য থাকিবে৷ এতদ্বার্থে স্বেচ্ছায় স্বজ্ঞানে অন্যের বিনা প্ররোচনায় অত্র চুক্তিপত্র দলিল লেখাইয়া সহি স্বাক্ষর ও সম্পাদন করিয়া দিলাম। 
ইতি সন- ---------------- ইং  

অত্র চুক্তিপত্র দলিল ০৩ ফর্দ্দ স্ট্যাম্প দ্বারা লিখিত৷ চুক্তিপত্রে ০৩ জন স্বাক্ষী রহিল।
 
১ম পক্ষের স্বাক্ষরঃ				২য় পক্ষের স্বাক্ষরঃ 
 

স্বাক্ষীগণের নামঃ-

(সমাপ্ত)


# ফ্ল্যাট ভাড়া চুক্তিপত্র

প্রথম পক্ষ (মালিক) : 
মোঃ আসলাম হোসেন, পিতার নাম : মরহুম আবেদ আলী সরকার, মাতার নাম: মোসাঃ জোবেদা খানম, জন্ম তারিখঃ ০১/০৫/১৯৭৬ ইং, জাতীয় পরিচয় পত্র: ৪৫৪৫১৪৫৫৫১, ধর্ম: ইসলাম, পেশা: ব্যবসা, জাতীয়তা: বাংলাদেশী, স্থায়ী ঠিকানাঃ গ্রামঃ পাথালিয়া, পোঃ জামালপুর, উপজেলাঃ জামালপুর সদর, জেলাঃ জামালপুর। 
------------------ প্রথম পক্ষ (মালিক)
দ্বিতীয় পক্ষ (ভাড়াটিয়া) : 
মোঃ আবুল কালাম আজাদ, পিতার নাম : মোঃ খলিলুর রহমান, মাতার নাম: মৃত আসিয়া বেগম, জন্ম তারিখঃ ২৬/০৩/১৯৮৬ ইং, জাতীয় পরিচয় পত্র: ৬৫৯৮৭৪৫২৩১৪২, ধর্ম: ইসলাম, পেশা: চাকুরী, জাতীয়তা: বাংলাদেশী, স্থায়ী ঠিকানাঃ গ্রামঃ ফুলবাড়ীয়া, পোঃ ফুলবাড়ীয়া, উপজেলাঃ ফুলবাড়ীয়া, জেলাঃ ময়মনসিংহ । 
---------------- দ্বিতীয় পক্ষ (ভাড়াটিয়া)

পরম করুণাময় মহান সৃষ্টিকর্তার নাম স্মরন করিয়া অত্র ফ্ল্যাট ভাড়ার চুক্তিপত্র দলিলের আইনানুগ বয়ান লেখা আরম্ভ করিলাম । যেহেতু আমি প্রথম পক্ষ নিম্ন তফসিল বর্ণিত বাড়ির মালিক ও দখলকার নিয়ত থাকিয়া ভোগদখল করিয়া আসিতেছি । আমি প্রথম পক্ষ মালিক তাহা মাসিক ভাড়ায় ভাড়া প্রদানের প্রস্তাব করিলে আপনি দ্বিতীয় পক্ষ তাহা ভাড়া লইতে ইচ্ছুক হওয়ায় আমাদের উভয় পক্ষের আলোচনা ও সমঝোতার প্রেক্ষিতে আমরা উভয় পক্ষ নিম্ন লিখিত শর্তাবলি মানিয়া লইয়া অত্র ফ্ল্যাট ভাড়ার চুক্তিপত্র দলিল সম্পাদন করিলাম ।

শর্তাবলীঃ <br>
১। অত্র ফ্লাট ভাড়ার চুক্তি পত্র অদ্য ১৫/০৬/২০২৩ ইং তারিখ হইতে আগামী ৩০/০৬/২০২৪ ইং তারিখ পর্যন্ত ০১ (এক) বছরের জন্য ভাড়ার চুক্তি বলবৎ থাকিবে । <br>
২। প্রথম পক্ষ চুক্তিকালীন সময়ে দ্বিতীয় পক্ষের নিকট হইতে অগ্রিম জামানত বাবদ ১,০০,০০০/- (এক লক্ষ) টাকা বুঝিয়া পাইয়া দ্বিতীয় পক্ষকে ফ্ল্যাটের দখল বুঝাইয়া দিবেন ।  <br>
৩। প্রকাশ থাকে যে, দ্বিতীয় পক্ষ/ ভাড়াটিয়া উল্লেখিত নির্ধারিত মেয়াদান্তে ফ্ল্যাটটি ছাড়িয়া দিতে মনস্থ করিলে তাহার জামানতের ১,০০,০০০/- (এক লক্ষ) টাকার প্রাপ্তি রশিদের (দ্বিতীয় পক্ষ তাহার প্রদানকৃত টাকা বুঝিয়া পাইয়াছে মর্মে) মাধ্যম প্রথম পক্ষ ফেরৎ দিতে বাধ্য থাকিবে । অগ্রিম প্রদানকৃত টাকা হইতে ভাড়া বাবদ কোনোরূপ টাকা কর্তন হইবেনা । <br>
৪। ফ্ল্যাটের মাসিক ভাড়া ১২,০০০/- (বারো হাজার) টাকা নির্ধারণ করা হইয়াছে। প্রতি মাসের ভাড়ার টাকা পরবর্তী মাসের ১০ তারিখের মধ্যে দ্বিতীয় পক্ষ প্রথম পক্ষের নিকট পরিশোধ করিবেন। প্রথম পক্ষ উক্ত ভাড়া প্রাপ্ত হইয়া দ্বিতীয় পক্ষ কে ভাড়া প্রাপ্তির রশিদ প্রদান করিবেন। <br>
৫৷ অত্র ফ্ল্যাট ভাড়ার চুক্তির মেয়াদকালের মধ্যে ফ্ল্যাটের কোন প্রকার ক্ষতি সাধিত হইলে ফ্ল্যাট ছাড়িবার সময় দ্বিতীয় পক্ষ নিজ খরচে উহা মেরামত করিয়া দিতে বাধ্য থাকিবেন ৷ যদি মেরামত করিয়া না দেন তবে জামানতের টাকা হইতে প্রথম পক্ষ কাটিয়া রাখিয়া বাকি টাকা এককালিন ফেরত প্রদান করিবেন৷  <br>
৬৷ দ্বিতীয় পক্ষ ফ্ল্যাটের সৌন্দর্যের জন্য প্রয়োজনীয় ডেকোরেশন দরকার মনে করিলে তাহা আলোচনা সাপেক্ষে নিজ খরচায় করিবেন ৷ ইহা ফ্ল্যাটের কোন প্রকার ক্ষয়ক্ষতি হইলে দ্বিতীয় পক্ষ নিজ খরচে মেরামত করিয়া দিতে বাধ্য থাকিবেন ৷  <br>
৭৷ দ্বিতীয় পক্ষ ভাড়াটিয়া তফসিল বর্ণিত ফ্ল্যাটে কোন অবৈধ বা অসামাজিক কার্যকলাপ করিতে পারিবেন না ৷ অবৈধ কোন কার্য করিলে তাহার জন্য দ্বিতীয় পক্ষ দায়ী থাকিবন এবং অত্র ফ্ল্যাট হইতে উচ্ছেদযোগ্য হইবেন ৷  <br>
৮৷ বিদ্যুৎ বিল, গ্যাস ও পানি বিল মালিক পক্ষ বহন করিবেন৷  <br>
৯৷ প্রথম পক্ষ বিশেষ কোন প্রয়োজনে তিন মাসের অগ্রিম নোটিশ প্রদানের মাধ্যমে দ্বিতীয় পক্ষের নিকট হইতে ফ্ল্যাট ছাড়িয়া লইবার অধিকার সংরক্ষন করবেন এবং দ্বিতীয় পক্ষ বিশেষ প্রয়োজনে ফ্ল্যাট ছাড়িয়া দিতে চাইলে সেক্ষেত্রে অগ্রিম নোটিশ প্রদানের মাধ্যমে একই অধিকার সংরক্ষন করিবেন ৷ এই ক্ষেত্রে কেহ কোন প্রকার ক্ষতি পূরণ দাবি করিতে পারিবেন না ৷  <br>
১০৷ চুক্তি চলাকালিন সময়ে যদি ফ্ল্যাটের কোন কিছু (যেমন- বার্থরুম, ফিটিংস, জানালার গ্লাস, গ্রীল ইত্যাদি) ক্ষতি হয় তাহা দ্বিতীয় পক্ষ/ ভাড়াটিয়া নিজ খরচায় ঠিক করিয়া দিবেন ৷  <br>
১১৷ দ্বিতীয় পক্ষ চুক্তির মেয়াদকালে ফ্ল্যাট বর্ধিত করণ বা সংরক্ষন অথবা অন্য কাহাকেও উক্ত ফ্ল্যাট ভাড়া বা সাবলেট/ উপ-ভাড়া দিতে পারিবেন না ৷  <br>
১২৷ প্রথম পক্ষ/ মালিক এবং দ্বিতীয় পক্ষ/ ভাড়াটিয়ার মধ্যে যদি ভবিষ্যতে কোনরুপ মতবিরোধ দেখা যায় তবে উভয় পক্ষ একত্রে বসিয়া তাহা মীমাংসা করিবেন৷  <br>
১৩৷ প্রথম পক্ষ যে অবস্থায় দ্বিতীয় পক্ষকে ফ্ল্যাট বুঝাইয়া দিয়াছেন মেয়াদ শেষে দ্বিতীয় পক্ষ প্রথম পক্ষকে সেই অবস্থায় উক্ত ফ্ল্যাট হস্তান্তর করিতে বাধ্য থাকিবেন৷  <br>
১৪৷ অত্র চুক্তিপত্রে যে সকল শর্ত উল্লেখ করা হয় নাই তাহা দেশের প্রচলিত আইন মোতাবেক আমরা উভয় পক্ষ মানিয়া চলিতে বাধ্য থাকিব৷ <br>

তফসিল <br>
জেলাঃ জামালপুর, থানাঃ জামালপুর সদর অধীন মৌজাঃ সিংহজানী এর মধ্যে সিংহজানী হাইস্কুল রোড সংলগ্ন মেইন রোড এর পূর্ব পাশ্বে---------- 

আমরা উভয় পক্ষ অত্র চুক্তিপত্র পড়িয়া উহার মর্ম সম্যক অবগত হইয়া স্বেচ্ছায়, স্বজ্ঞানে, সুস্থ্য মস্তিস্ক অন্যের বিনা প্ররোচনায় নিম্ন স্বাক্ষীগণের মোকাবেলায় অত্র চুক্তিপত্র দলিলে আমাদের নিজ নিজ নাম স্বাক্ষর করিলাম ৷ 

স্বাক্ষীগণের স্বাক্ষরঃ 
১।---------------

২।----------------

৩।----------------

প্রথম পক্ষের (মালিক) স্বাক্ষর                                      দ্বিতীয় পক্ষের (ভাড়াটিয়া) স্বাক্ষর

(সমাপ্ত)

